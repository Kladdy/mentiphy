# Elektromagnetism 

Man har länge klarat sig utan elektricitet, men idag är samhället beroende av elektriciteten. Bara för att klara vår morgonrutin behövs elektricitet - larmet från mobilen, brödet vi rostar i brödrosten, osten och skinkan vi tar ur kylskåpet, värmen i huset, ja allt det kräver elektricitet. 

_____________________________________________

## Laddningar

Elektricitet finns naturligt, bland annat i atomer. En atom består av mindre partiklar som är *elektriskt laddade*. 

<img src="kurser\fysik-9\img-9\Atomen.png" alt="En atom med protoner (röda), neutroner (vita) och elektroner (blåa)" align="left" width="200" /> 
I figuren här syn en atom. I varje atom finns en *atomkärna* som består av protoner (röda) och neutroner (vita). Atomkärnan är positivt laddad, eftersom protonerna har positiv laddning och neutronerna är oladdade. Runt atomkärnan kretsar elektroner (blåa) som är negativt laddade. 

```{admonition} Varning
:class: danger
Protonerna, elektronerna och neutronerna är inte röda, blåa eller vita i verkligheten, utan det är bara i illustrationssyfte!
```
