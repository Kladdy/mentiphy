# Pythonprojekt: Skapa ett eget program

## Syfte
Det här projektet syftar till att du ska använda dina kunskaper i Python för att skapa ett eget program från grunden. Du ska visa att du kan använda grundläggande programmeringsstrukturer som satser, loopar, funktioner och klasser – samt hantera data om du vill. 

Tanken med projektet är att få bygga någonting större själv och testa på hur det hade känts att programmera något större, med tillgång till hjälpmedel som internet och AI.

Du kommer även att få redovisa din kod muntligt och berätta hur du har tänkt och löst problemen. Koden kommer vi gå igenom rad för rad, det är därför mycket viktigt att du förstår alla delar av din kod.

## Vad ska du göra?
Du ska själv välja ett projekt – det kan vara ett spel, ett verktyg, en simulering eller något annat du tycker är intressant. Några exempel:

- Ett quizspel
- En budgetkalkylator
- En chatbot
- En väderapp (med låtsasdata eller API om du vill)
- En gissningslek med datorn

## Krav
Ditt program ska innehålla:

- [ ] **Villkor (if-satser)**
- [ ] **Loopar (for/while)**
- [ ] **Funktioner** – minst två egna
- [ ] **Klasser och objekt** – minst en klass
- [ ] **Datahantering** – valfritt (t.ex. spara till fil, läsa från fil, använda JSON)
- [ ] **Kommentarer** i koden som förklarar vad olika delar gör

## Hjälpmedel
Du får använda:
- Internet, Mentiphy och andra sidor
- ChatGPT och andra AI-verktyg
- Kod från tidigare lektioner

MEN – du måste **förstå din kod** och kunna **förklara steg för steg** vad du har gjort på din redovisning.

## Redovisning
När du är klar kommer du att få:

1. **Visa upp ditt program**
2. **Berätta hur du har tänkt**, t.ex:
   - Vad gör programmet?
   - Hur är det uppbyggt? (Förklara rad för rad)
   - Hur använder du funktioner, klasser, loopar, etc?
   - Vad var svårt eller intressant?

## Tidsplan
- Lektion 1 (Idag): Planering, idé och kodning
- Lektion 2 (Tisdag v.22): Kodning
- Lektion 3 (Tisdag v.23): Kodning och redovisning

## Tips på upplägg
1. Börja med att skriva ner din idé och vilka funktioner programmet ska ha.
2. Gör en schmatisk bild av ditt program.
3. Skriv programmet steg för steg – testa ofta!
4. Kommentera din kod.
5. Förbered din redovisning.

## Lycka till!
Du får vara kreativ och göra något du tycker är kul – det viktigaste är att du visar att du kan programmera, använda hjälpmedel på ett bra sätt och förstår vad du gör.
